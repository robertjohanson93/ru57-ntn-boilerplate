---
title: Sörby City Sharks
fantasyId: 1360
description: En del av City Football Group
cover: /img/sorby_sharks.png
---
**Bakgrund**

Sörby City Sharks har funnits sedan 2018 - men i olika konstellationer. Från Lokomotiv Lorentzson till All Ain FC. Varje år har inneburit nya utmaningar och klubbens starke man, Bob "Robert" Johanson, har alltid letat efter alternativ för att kommande säsong ska innebära framgångar. \
\
Förra säsongen hade vi ett tätt samarbete med Förenade Arabemiraten, någonting som inte längre kommer att fortsätta. Vi är missnöjda med landets mer och mer progressiva politik, där till exempel antalet kvinnliga förare har ökat med nästan 4 000 procent de senaste tre åren. 



**Sörby**

"Robert" flyttade till Örebro 2018 och bosatte sig i Sörby från start. Trots en flytt sedan dess har han varit Sörby trogen, mycket tack vare den blomstrande utvecklingen. Det byggs mycket i Sörby. Vi har fått 128 nya sushirestauranger bara under de senaste två åren - men även en Brödernas som serverar hamburgare och pizza i internationell toppklass. Man kan säga att Sörby har blivit en egen liten stad (city på engelska, reds. anm.).



**City Football Group**

För att föreningen ska kunna växa så mycket som möjligt och återta tronen som den bästa klubben i Dannes Pannband, har vi skrivit ett mångårigt avtal med City Football Group. Detta är framtidens typ av föreningsliv, där 90 minuter tråkig fotboll byts till highlights och bonusmaterial på TikTok. Framtiden är franchise och sluga sponsoravtal för att gå runt 51-procentsregler och FFP. Inspirerade av våra konkurrenter Red Bull Örebro är vi nu en del av en grupp som äger klubbar över hela världen. Från en tom arena i Manchester, Melbournes stränder, till New Yorks gränder där man kan se hemlösa värma sina händer över en brinnande oljetunna. 

Vi är City Football Group. Vi är Sörby City Sharks.